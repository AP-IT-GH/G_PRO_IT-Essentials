# Deelopdracht 2: PC Samenstellen

## Opdrachtbeschrijving
In deze opdracht ga je zelfstandig een PC samenstellen met behulp van de online configurator van [alternate](https://www.alternate.be/configurator.xhtml).

### Stappenplan
1. **Kies een doel**
Bepaal het primaire gebruik van de PC. Bijvoorbeeld:
    - **Softwareontwikkeling** – krachtige CPU en voldoende RAM
    - **Gaming** – snelle GPU en hoge refresh-rate monitor
    - **Video bewerken** – snelle SSD en voldoende werkgeheugen
    - **Streaming** – sterke CPU en geluidsoptimalisatie
    - **Algemeen gebruik** – gebalanceerde onderdelen
2. **Bepaal je budget**
    - Leg uit waarom je een bepaald budget hanteert.
    - Vermijd het kiezen van de duurste onderdelen zonder goede motivatie.
3. **Selecteer de hardwarecomponenten**
    - Kies zorgvuldig elk onderdeel (processor, grafische kaart, moederbord, geheugen, opslag, behuizing, voeding, koeling).
    - Controleer of alle onderdelen compatibel zijn.
4. **Kies de nodige input- en outputapparaten**
    - **Beeldscherm** – resolutie, refresh rate
    - **Toetsenbord en muis** – mechanisch, draadloos
    - **Audio** – headset, speakers, geluidskaart

## Indienen

Dien een PDF (`.pdf`) bestand in op Digitap met volgende gegevens:
- **Doel van je PC**
Beschrijf het beoogde gebruik en welke eisen dit stelt aan de configuratie. Vermeld ook je budget.
- **Aankooplijst**
  Tabel met een overzicht van de gekozen onderdelen:

    | Onderdeel | Aantal | Prijs (EUR) |
    |:---------:|:------:|:-----------:|
    |    CPU       |    1    |      €XXXX,XX       |
    |      GPU     |    1    |       €XXXX,XX      |
    |      Moederbord     |    1    |      €XXXX,XX       |
    |      Etc.     |    X    |      €XXXX,XX       |

- **Totaalprijs**
Vermeld de totale kostprijs van je configuratie
- **Link naar de alternate pc builder** 
Voeg de gedeelde link naar je configuratie toe (Mijn configuratie > Opties > Delen).
- **Verantwoording van je budget en onderdelen.**
    - Waarom heb je bepaalde (extra of dure) onderdelen gekozen?
    - Hoe dragen ze bij aan het doel van je PC?








    