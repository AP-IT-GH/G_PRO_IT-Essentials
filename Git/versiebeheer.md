## Versiebeheer en Werken met Git

### Wat is versiebeheer?
Versiebeheer is een manier om de geschiedenis van je code op te slaan, zodat je altijd kunt teruggaan naar een vorige versie als er iets misgaat. Zie het als een ‚Äúopslagplaats‚Äù waar elke verandering die je maakt, netjes wordt bijgehouden.

**Een vergelijking**
Stel je voor dat je een videogame speelt en een moeilijk level moet halen. Wat doe je? Je slaat het spel op voordat je een grote beslissing neemt. Als het misgaat, kun je terug naar je vorige save en opnieuw proberen.

Versiebeheer werkt net zo: elke keer dat je een belangrijke aanpassing maakt aan je code, "sla" je die op. Als je later ontdekt dat er een fout in zit, kun je terug naar een vorige versie in plaats van alles opnieuw te doen.

**Waarom versiebeheer voor ons programmeurs belangrijk is?**
- **Teruggaan in de tijd**: Als je een fout maakt, kun je altijd terug naar een werkende versie.
- **Samenwerken**: Meerdere programmeurs kunnen aan hetzelfde project werken zonder elkaars werk te overschrijven.
- **Experimenteren zonder risico**: Je kunt nieuwe functies uitproberen in een aparte versie (branch) en alleen doorvoeren als het goed werkt.

### Git

Het versiebeheersysteem dat wij als programmeurs gebruiken, is Git. Git is software die ons toelaat om onze projectmap om te vormen tot een repository. Op deze manier kunnen we de aanpassingen die we maken aan bestanden binnen de repository bijhouden.

Git doet dit door telkens wanneer we een commit maken‚Äîoftewel de huidige staat van ons project opslaan‚Äîeen snapshot te nemen van hoe de bestanden er op dat moment uitzien. Zo houdt Git een logboek bij met referenties naar alle commits (save points) die we hebben gemaakt.

<blockquote style="background:#FFF2DB; padding:10px; border-color:#FFAB5B">
üí° <strong>Git for Beginners tutorial by GitHub</strong>

GitHub, de bekendste cloud provider voor Git repositories heeft een leuke tutorial series gemaakt die ook eens het bekijken waard is.

https://youtube.com/playlist?list=PL0lo9MOBetEFcp4SCWinBdpml9B2U25-f&si=mdpUg9QLe7opZcAO
</blockquote>

### Installatie Git

Vooraleer we van Git gebruik kunnen maken moeten we het eerst installeren en configureren. In volgende filmpjes wordt uitgelegd hoe je Git kan downloaden en correct installeert via de [offici√´le website](https://git-scm.com/), en vervolgens je computer identificieert in de configuratie.
- [installatie filmpje](https://ap.cloud.panopto.eu/Panopto/Pages/Viewer.aspx?id=1b026931-ffba-4e91-aeac-ad8d00b9e7f7)
- [configuratie filmpje](https://ap.cloud.panopto.eu/Panopto/Pages/Viewer.aspx?id=3ebfe5eb-e1e3-478a-8280-ad9800846010)
