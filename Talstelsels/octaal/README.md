# Het octaal talstelsel

Net zoals er een binair en een hexadecimaal talstelsel is, is er ook een octaal talstelsel. Dit heeft veelal dezelfde voordelen als het hexadecimaal talstelsel maar nu met slechts 8 symbolen i.p.v. 16. Het octaal talstelsel word echter bijna niet gebruikt dus deze pagina is slechts ter informatie voorzien.

## Gebruik

Het **octale stelsel** wordt minder vaak gebruikt, maar was vroeger populair in oudere computerarchitecturen.
Huidige toepassingen zijn:

- **Unix/Linux bestandsrechten** (chmod, bestanden en mappen).
- **Historische computersystemen en microcontrollers**.
- **Korte representatie van binaire data**.

## Structuur

Het octaal talstelsel bevat *8 symbolen*: 0 1 2 3 4 5 6 7. De basis van dit talstelsel is dus 8. Deze 8 symbolen kunnen gecombineerd worden om samen (of alleen) een getal te vormen.

De locatie waarop een symbool voorkomt van belang voor de waarde die er aan wordt toegekend. Hoe verder naar links in het getal een symbool voorkomt hoe hoger de waarde die er aan wordt toegekend. De waardes van deze plaatsen bij het octale of 8-delige talstelsel komen overeen met de machten van 8:

$$
8^5, 8^4, 8^3, 8^2, 8^1, 8^0
$$

of 

$$
32768,4096,512,64,8,1
$$

## Rekenvoorbeeld

De waarde van 442 octaal kan dus berekend worden op volgende manier:

$$
442_8 = (4*8^2)+(4*8^1)+(2*8^0)=290_{10}
â€‹$$

Net zoals bij het de machten van 16 vallen de machten van 8 altijd op een macht van 2. hierdoor is de omzetting van het octale stelsel naar het binair of andersom zeer gemakkelijk. 

