# Het hexadecimaal talstelsel

Het hexadecimaal of 16-delig talstelsel bestaat uit 16 delen en wordt in de ICT gebruikt om binaire getallen in een compactere/leesbaardere vorm weer te geven. Zo kan je perfect een groepje van 4 binaire symbolen voorstellen door 1 hexadecimaal symbool.

## Gebruik

Het **hexadecimale stelsel** wordt veel gebruikt in de IT-wereld, omdat het een *compacte en leesbare manier* is om binaire data weer te geven.
Het wordt gebruikt voor:

- **Kleuren in webdesign** (#FF5733 in CSS).
- **Geheugenadressen en foutcodes** (bijvoorbeeld 0xFF).
- **Netwerkadressen** (MAC-adressen, IPv6).

## Structuur

Het hexadecimaal talstelsel bevat *16 symbolen*: 0 1 2 3 4 5 6 7 8 9 A B C D E F. De basis van dit talstelsel is dus 16. Deze 16 symbolen kunnen gecombineerd worden om samen (of alleen) een getal te vormen.

De locatie waarop een symbool voorkomt van belang voor de waarde die er aan wordt toegekend. Hoe verder naar links in het getal een symbool voorkomt hoe hoger de waarde die er aan word toegekend. De waardes van deze plaatsen bij het hexadecimale of 16-delige talstelsel komen overeen met de machten van 16:

$$
16^5, 16^4, 16^3, 16^2, 16^1, 16^0
$$

of 

$$
1048576,65536,4096,256,16,1
$$

## Rekenvoorbeeld

De waarde van 2453 hexadecimaal kan dus berekend worden op volgende manier:

$$
2453_{16} = (2∗16^3)+(4∗16^2)+(5∗16^1)+(3∗16^0)=9299_{10}
​$$

Zoals u kan zien is deze structuur gelijk aan het 10-delig talstelsel echter nu maar met 16 delen. Wat je ook kan opmerken is dat de machten van 16 altijd samenvallen met een macht van 2. Hierdoor is een simpele omzetting van binair naar hexadecimaal mogelijk.